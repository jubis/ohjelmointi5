Miinaharavan ohjeet\n
\n
Miinaharavassa on tarkoitus avata kaikki pelin ruudut avaamatta yhtään miinaa. Avaaminen tapahtuu hiiren vasemmalla painikkeella.\n
Pelaamista voi helpottaa merkitsemällä lipulla kaikki ne ruudut, joiden luulee olevan miinoja. Liputtaminen tapahtuu hiiren oikealla painikkeella.\n 
\n
Voitat pelin, kun olet avannut kaikki miinattomat ruudut. Tällöin kaikki miinat liputetaan ja pelaajan asettamat liput näytetään vihreällä taustavärillä.\n
Häviät pelin, jos avaat yhdenkin miinallisen ruudun. Tällöin avattu ruutu muuttuu punaiseksi ja kaikki miinat paljastetaan. Myös lippujen oikeellisuus kerrotaan: oikea lippu on vihreällä pohjalla ja väärä keltaisella.\n
\n
Ikkunan alalaidassa näet koko ajan liputtamattomien miinojen määrän. Ota huomioon, että myös väärät liputukset vähentävät tätä laskuria.\n
\n
Pienen jännityksen luomiseksi peli näyttää värin avulla jokaisessa ruudussa sen auki olevien naapurien vihjeiden keskiarvon. Tämä indikoi, kuinka todennäköisesti pelaajalla olevien tietojen perusteella kyseisessä ruudussa on miina.\n
Älä kuitenkaan mene lankaan: Välillä kaikkein todennäköisemmässä ruudussa ei olekaan miinaa; ja toisaalta välillä turvallisessa ruudussa onkin miina.\n
Kutkuttavaa, eikö ;)